<!DOCTYPE html>
<html lang="pl">
<head>
	<!-- Place Google Analytics code here -->
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" type="text/css" href="../css/normalize.css">
	<link rel="stylesheet" type="text/css" href="../css/mikolajbartnicki.css">
	<title>Rewolwery Alfa-Proj | Od zera do rewolwera</title>
</head>
<body style="background-image: url('img/alfa-3520.jpg')">
	<div class="content">
		<h1><a href="../index.html" class="title">Od zera do rewolwera</a></h1>
		<p style="text-align: center">
			O&nbsp;broni palnej i&nbsp;strzelectwie&nbsp;&ndash; po ludzku i&nbsp;bez zadęcia
		</p>
		<p style="text-align: center">
			<a href="../2019/2019-02-17-pozwolenie-na-bron-krok-po-kroku.html">Pozwolenie na broń krok po
			kroku</a>
		</p>
		<ul class="navigation">
			<li><a href="2021-02-26-rewolwer-ruger-super-redhawk-alaskan.html">&larr;</a></li>
			<li><a href="../index.html">indeks</a></li>
			<li><span class="disabled">&rarr;</span></li>
		</ul>
		<h2>Rewolwery Alfa-Proj</h2>
		<p class="subtitle">
			00 grudnia 2021<br>
			tekst i&nbsp;zdjęcia: Mikołaj Bartnicki<br>
		</p>
		<img src="img/alfa-3520.jpg" alt="Czeski rewolwer Alfa Steel 3520 .357 Magnum">
		<p class="description">
			Czeski rewolwer Alfa Steel 3520 .357 Magnum
		</p>
		<p class="lead">
			O rewolwerach z czeskiej fabryki Alfa-Proj najwięcej złego mają do powiedzenia ci, którzy ich nie mają i nigdy z nich nie strzelali. Tymczasem nasi sąsiedzi zza Karkonoszy produkują całkiem przyzwoite rewolwery w rewelacyjnej cenie.
		</p>
		<h3>Wstęp</h3>
		<p>
			Rewolwery Alfa? Ale szajs, nigdy bym tego nie kupił, Czesi nie umieją robić rewolwerów, rewolwer musi być tylko amerykański. Lepiej sprowadzić sobie z Niemiec zardzewiałego Smith & Wessona po sześciu poprzednich właścicielach, bo przecież na nowego mnie nie stać, a ambitny napis na lufie musi być. Podobnych opinii widziałem mnóstwo. Natomiast moja opinia na temat czeskich rewolwerów jest diametralnie różna. Zapewne dlatego, że miałem ich kilka i wystrzeliłem z nich więcej amunicji niż z razem więtych wszystkich pozostałych rewolwerów jakie posiadam. I choć żadna alfa nie mieszka już w moim sejfie, to wciąż nie dam złego słowa o nich powiedzieć.
		</p>
		<p>
			Ale zanim przejdę do konkretów i rozprawię się z bzdurami jakie na temat rewolwerów Alfa wygłaszają teoretycy z pustym portfelem, tradycyjnie podsumuję w skrócie co i jak:
		</p>
		<h4>Plusy:</h4>
		<ul>
			<li>bardzo staranne wykonanie</li>
			<li>rewelacyjna cena</li>
			<li>wygodna rękojeść</li>
			<li>szeroki wybór kalibrów</li>
			<li>świetne skupienie przestrzelin na tarczy</li>
			<li>bardzo ładna oksyda</li>
		</ul>
		<h4>Minusy:</h4>
		<ul>
			<li>niewygodna rękojeść</li>
			<li>nietrwała oksyda</li>
			<li>zbyt małe przyrządy celownicze</li>
			<li>pewne uproszczenia konstrukcji</li>
			<li>jak na rewolwer to słaby spust</li>
			<li>ciężka ekstrakcja łusek w niektórych egzemplarzach</li>
		</ul>
		<h3>Historia</h3>
		<p>
			Fabryka Alfa-Proj to względnie nowa twarz na rynku broni. Powstała na początku lat .90 ubiegłego wieku produkując różnego rodzaju sprzęty stalowe typu kajdanki, łańcuchy oraz... rewolwery hukowe. Z czasem Alfa-Proj poszerzyła swoją ofertę o prawdziwą broń palną. Oprócz rewolwereów produkują (lub produkowali) także pistolety i karabiny i nawet sportowe pistolety pneumatyczne, ale w Polsce marka znana jest wyłącznie z rewolwerów i tylko o nich jest niniejszy tekst.
		</p>
		<h3>Rzut oka</h3>
		<p>
			Patrząc na ofertę Alfa-Proj można odnieść wrażenie, że wybór tych rewolwerów jest ogromny. Jednak w rzeczywistości jest to jedna i ta sama konstrukcja, ale w różnych "wersjach wyposażenia". Wszystkie rewolwery Alfa mają idenyczny szkielet oraz mechanizm wewnątrz. Główne różnice pomiędzy poszczególnymi modelami sprowadzają się do kalibru, długości lufy oraz materiału z jakiego są wykonane.	Pozostałe różnice to już jedynie kosmetyczne drobiazgi: kolor, zamontowana rękojeść, przyrządy celownicze. Wciąż jednak mowa o różnych wariantach tego samego rewolweru.
		</p>
		<p>
			Dostepne w Polsce rewolwery Alfa-Proj występują w wariantach strzelających amunicją zarówno bocznego jak i centralnego zapłonu:
			<ul>
				<li>.22 Long Rifle</li>
				<li>.22 Winchester Magnum Rimfire</li>
				<li>.32 Smith & Wesson Long</li>
				<li>.38 Special</li>
				<li>9 mm Parabellum (tak, rewolwer na nabój pistoletowy!)</li>
				<li>.357 Magnum (strzela także nabojami .38 Special)</li>
			</ul>
		</p>
		<p>
			Alfy występują z lufami o długości dwóch, trzech, czterech lub sześciu cali. Oprócz modeli oksydowanych na czarno oraz wykonanych ze srebrnej stali nierdzewnej, producent zaprezentował także modele pokryte różnokolorową matową farbą ceramiczną (potocznie zwaną "cerakotą"). Tych ostatnich nigdy w naszych sklepach nie spotkałem, ale zostały zaprezentowane na targach broni w..., więc możliwe że da się je sprowadzić za pośrednictwem oficjalnego dystrybutora.
		</p>
		<h4>Stal czy ZnAl?</h4>
		<p>
			Skoro już wspomniałem o materiale wykonania, to czas najwyższy obalić jeden z mitów na temat alf: otóż wbrew powszechnej opinii, rewolwery Alfa-Proj nie są wykonane z tak zwanego ZnAl-u, czyli stopu cynku z aluminium. Choć faktycznie nie każda alfa jest stalowa, to jeszcze nie oznacza zastosowania ZnAl-u, bowiem materiał z którego zrobione są niestalowe alfy to duraluminium.
		</p>
		<p>
			Czy zastosowanie duralowego szkieletu to coś złego? Ależ skąd! Wiele znacznie droższych broni ma szkielety z tego materiału. Na przykład pistolet Beretta 92FS, rewolwer Chiappa Rhino a także niektóre klony Colta 1911 lub polski pistolet Vis 100M. W przypadku rewolwerów Alfa być może nie jest to najwyższej jakości lotniczy dural, ale nie ma tu mowy o tandetnych stopach lekkich z których robi się wiatrówki-repliki na CO2. Duraluminium to zdecydowanie wyższa liga.
		</p>
		<p class="note">
			Jeśli nadal masz wątpliwości co do wytrzymałości duralu, do sprawdź z czego wykonane są szkielety bardzo popularnych pistoletów marki Glock i nie mówmy o tym więcej.
		</p>
		<p>
			Po czy rozpoznać czy dany model rewolweru Alfa jest stalowy czy duralowy? Tutaj z pomocą przychodzi przyjęty w fabryce system numerowania poszczególnych modeli.
		</p>
		<h3>Numerowanie wariantów</h3>
		<p>
			Rewolwery Alfa-Proj oznaczone są trzy- lub czterocyfrowym numerem, przy czym mowa tu o katalogowym oznaczeniu modelu wspólnym dla wszystkich jego egzemplarzy a nie o indywidualnym numerze broni jaki mamy wpisany do legitymacji posiadacza. Numery przypisane do poszczególnych modeli alf nie są przypadkowe, każdy z nich niesie zaszyfrowane w sobie informacje.
		</p>
		<p>
			Najbardziej podstawową informacją jaką na pierwszy rzut oka daje nam numer jest materiał z jakiego dany model jest wykonany. Alfy wykonane ze stali oznaczone są bowiem numerami czterocyfrowymi; natomiast trzycyfrowy numer oznacza model o szkielecie wykonanym z duralu.
		</p>
		<h4>Kaliber</h4>
		<p>
			Pierwsze dwie cyfry numeru czterocyfrowego, lub pierwsza cyfra numeru trzycyfrowego - oznaczają rodzaj amunicji jaką strzela dany model rewolweru. Kolejna cyfra oznacza długość lufy w calach, ostatnia zaś - rodzaj szkieletu i przyrządów celowniczych. Długość lufy nie wymaga dalszego komentarza, natomiast rodzaj amunicji oraz szkieletu podsumowują poniższe tabelki:
			<table border>
				<tr>
					<td>Kaliber</td>
					<td>Czterocyfrowy</td>
					<td>Trzycyfrowy</td>
				</tr>
				<tr>
					<td>.22 LR</td>
					<td>22</td>
					<td>2</td>
				</tr>
				<tr>
					<td>.22 WMR</td>
					<td>23</td>
					<td>2</td>
				</tr>
				<tr>
					<td>.32 Long</td>
					<td>32</td>
					<td>7</td>
				</tr>
				<tr>
					<td>.38 Special</td>
					<td>38</td>
					<td>nie dotyczy</td>
				</tr>
				<tr>
					<td>.357 Magnum</td>
					<td>35</td>
					<td>nie dotyczy</td>
				</tr>
				<tr>
					<td>9 mm Para</td>
					<td>92</td>
					<td>nie dotyczy</td>
				</tr>
			</table>

			<table border>
				<tr>
					<td>Rodzaj szkieletu</td>
					<td>Oznaczenie</td>
				</tr>
				<tr>
					<td>Stała szczerbinka</td>
					<td>0</td>
				</tr>
				<tr>
					<td>Szczerbinka regulowana</td>
					<td>1</td>
				</tr>
				<tr>
					<td>Szkielet sportowy</td>
					<td>2</td>
				</tr>
			</table>
		</p>
		<p>
			W przypadku szkieletu typu <q>0</q> stała szczerbinka oznacza po prostu wydrążony rowek, podobny do tego w tracydyjnych kowbojskich rewolwerach typu <i>single action</i>. Szkielet typu <q>1</q> ma nastawną szczerbinke, którą można regulowana w poziomie i w pionie. Natomiast szkielet typu <q>2</q> przeznaczony jest do sportowego strzelania do tarczy i wyposażony jest w dużą szczerbinkę o precyzyjnej regulacji, włoskiej marki LPA. Co kryje się pod pominiętym numerem <q>2</q> pozostaje dla mnie zagadką. Nie widzę w ofercie Alfa-Proj żadnego rewolweru z takim oznaczeniem.
		</p>
		<p>
			Skomplikoane? Trudne? Warcaby też są trudne! Oto kilka przykładów dla jasności:
		</p>
		<ul>
			<li>
				Model 3561 to stalowy (cztery cyfry) rewolwer .357 Magnum (92) z sześciocalową lufą (6) oraz regulowana szczerbinką (1).
			</li>
			<li>
				Model 3830 to stalowy (cztery cyfry) rewolwer .38 Special (38) z trzycalową lufą (3) oraz stałą szczerbinką (0).
			</li>
			<li>
				Model 741 to aluminiowy (trzy cyfry) rewolwer .32 Long (7) z czterocalową lufą (4) oraz regulowana szczerbinką (1).
			</li>
			<li>
				Model 2263 to stalowy (cztery cyfry) rewolwer .22 Long Rifle Magnum (22) z sześciocalową lufą (6) oraz sportową szczerbinką LPA (3).
			</li>
		</ul>
		<p>
			Dobra, wystarczy już tej czechosłowackiej matematyki, system oznaczeń powinien być już jasny. Przy okazji warto zaznaczyć, że aluminiowe alfy występują tylko w wersjach na względnie słabą amunicję: bocznego zapłonu oraz .32 Long. Alfy zasilane mocniejszymi nabojami dostępne są już tylko w wariantach stalowych.
		</p>
		<ul class="navigation">
			<li><a href="2021-02-26-rewolwer-ruger-super-redhawk-alaskan.html">&larr;</a></li>
			<li><a href="../index.html">indeks</a></li>
			<li><span class="disabled">&rarr;</span></li>
		</ul>
		<p class="footer">
			&copy; 2019&ndash;2021 <a href="mailto:mikolaj@bartnicki.org">Mikołaj Bartnicki</a><br>
			Wszelkie prawa zastrzeżone
		</p>
	</div>
</body>

</html>